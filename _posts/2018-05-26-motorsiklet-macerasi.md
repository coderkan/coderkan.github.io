---
layout: post
title: "MOTORSİKLET MACERASI"
description: "Motorsiklet alırken ki tecrübelerim."
category: cycle
modified: 2018-05-26
tags: [motorcycle, motorsiklet, cycle, adventure]
imagefeature: moto-splash2.jpg
share: true
---


Merhaba,

Bu yazımda sizlere Türkiye şartlarında motorsiklet alma süreçlerimi anlatacağım. Umarım motorsiklet alma planı olanlara veya düşünenlere yardımcı olabilirim. Neden motorsiklet tercih ettiğimden tutunda hangi modeli seçeceğimi, bütçe planının nasıl yapılması gerektiğini ve Türkiye'de ilk defa motorsiklet alacaksanız yapmanız gerekenleri anlatmaya çalışacağım.

## Neden Motorsiklet?

Neden motorsiklet? Bu başlığı attığımda cevaplamamın kolay olacağını düşünmüştüm ancak cevabın ne kadar zor olduğunu yazarken farkettim.

Motorsiklet kimine göre kolay ulaşım, kimine göre tutku, kimine göre ekmek parası... Benim için ise yeni bir başlangıç ve heyecan. Hayatıma farklı renk ve tatlar katacağına inandığım için motorsiklet.

## Motorsiklet Almadan Önce Neler Yaptım?

İlk olarak motorsikletlere ve motorsiklet kullanıcılarına karşı algıda seçiciliğiniz artıyor. Etrafınızda herhangi bir motorsiklet gördüğünüzde hemen yanına yanaşıp incelemeye ve sahibi yanındaysa(genellikle yanında oluyor)koyu bir muhabbete başlıyorsunuz. Motordan memnun olup olmadığından tutunda, hayatındaki değişikliklere, trafikte yaşadığı problemlere kadar herşeyi konuşuyorsunuz.

Sonrasında [YouTube](https://www.youtube.com/) ve [Google](https://www.google.com)'dan motorsiklet ile ilgili ne kadar video, blog ve karşılaştırma sitesi varsa hepsini incelemeye başlıyorsunuz. Bu da yetmiyor yakın çevrenizdeki motorsiklet bayilerini gezmeye başlıyorsunuz. İlginizi çeken motorların özelliklerini ne kadar çok google ve youtube'dan araştırsanız da defalarca sorup öğrenmeye çalışıyorsunuz. Ayrıca tanıdığınız aktif motorsiklet kullanıcıları ile iletişime geçip motorsiklet hakkındaki bilgi ve deneyimlerini sizinle paylaşmalarını istiyorsunuz.

Bunların dışında yapmanız gereken çok önemli bir şey var ki o da bütçenizi belirlemeniz ve bu bütçe dahilinde alabileceğiniz motorsiklet modeline karar vermenizdir.

## Bütçenin Planlanması

Motorsiklet almadan önce yapmanız gereken en önemli işlerden biri de **bütçe** planlamasıdır. Öncelikle toplam bütçenizi 3'e ayırmanız gerekiyor. Birincisi ekipmana, ikincisi motorsikletin çıkış işlemlerine(Sigorta, Plaka... vs) ve sonuncusu ise mmotorsiklete ayıracağınız miktardır. 

Bütçe planlarken ilk sıraya ekipman yazmam sizi şaşırtmış olabilir. Ama motorsiklet almadan önce kiminle konuştuysam ilk tavsiyeleri 'ekipmanınızı önceden alın' oldu. Ekipmanın bir motorsiklet kullanıcısı için ne kadar önemli olduğunu sanırım belirtmeme gerek yoktur.

Ekipman bütçenizi oluştururken yapacağınız ilk şey almak istediğiniz koruyucu ekipmanlara karar vermektir. Kuşkusuz ilk başta yer alacak olan ekipmanınız **kask**, sırasıyla **mont**, **eldiven**, **dizlik** ya da **korumalı pantolon**, **motor ayakkabısı**...vs. Bu setin hepsini temin etmek istiyorsanız, ortalama kalitedeki ürünlerden yaklaşık olarak **3500TL** ile **4000TL** arasında bir bütçe ayırmalısınız. 

Ekipman bütçesini ayarladıysanız **600-700TL**(İlk defa motorsiklet alıyorsanız) civarında bir miktarı motorsikletinizin sigorta, ruhsat ve plaka işlemleri için ayırmalısınız. Ayrıca ihtiyaç olursa motorsiklet tekerlek değişimi ve koruma demiri için **700-800TL** gibi bir bütçe de ayırmanız gerekebilir.(Alacağınız motorsiklete göre fiyat değişebilir)

Dolayısıyla toplam bütçenizden **5000-6000TL** arası bir miktarı ekipman ve gerekli işlemler için ayırdınız. İşte geriye kalan miktarınız ise alacağınız motorsikletin fiyatını belirleyecektir. Ekipmanları almadan ben sürerim motoru diyorsanız orasını bilemem. Bu sizin kendinize verdiğiniz değeri gösterir. 

Ben planlamamı yaptıktan sonra motorsiklet almak için **10.000TL** civarında bir bütçem kaldı. Bundan sonra bu fiyat civarındaki motorsikletlere bakmaya başladım. Göreceksiniz ki böyle bir plan yaptığınız takdirde motorsiklet almak için karar vermeniz oldukça kolaylaşacak ve kafanızı karıştıran sorular önemli ölçüde kaybolacaktır. Sınırlarınızı bilmek her zaman hedeflerinize daha rahat ulaşmanızı sağlayacaktır.

<p align="center">
    <img src="{{ site.url }}/images/Cycle/moto_flash2.jpg" width="75%" height="75%">
</p>

## Hangi Motorsiklet Tarzını Kullanabilirim Kararının Verilmesi?

Hangi tarz motorsiklet alacağınıza karar vermenin çok zor bir süreç olduğunu belirtmeliyim. Motorsiklet almadan önce **Chopper/Cruiser** tarzının bana daha uygun olduğunu düşünüyordum ve dolayısıyla araştırmalarımı bu yönde yoğunlaştırmıştım. Çünkü hem konfor hem de görsellik olarak bu tarz motorların daha güzel olduğunu düşünüyordum.  

Buradan hareketle yapmış olduğum araştırmalarda bu tarzda **Amerikan ve Japon**  marka motorsikletlerin oldukça pahalı olduklarını gördüm. Bu ilk motorsikletimdi ve daha da önemlisi bu kadar fazla bütçe ayıramazdım.
Sonuç olarak **Cruiser/Chopper** tarzında;
 * [Hyosung GV250](http://www.hyosungturkiye.com/detay/592/gv-250-n)
 * [Daelim Daystar 250](http://www.daelimtr.com/%C3%BCr%C3%BCnler/3/daystar--abs/)
 * [Regal Raptor Daytona 250](http://www.regalraptor.com.tr/allcat.asp?CatID=121)
 * ikinci el Japon malları ([Suzuki Intruder 250](https://www.sahibinden.com/motosiklet-suzuki-vl-250-intruder)) 
 
 gibi seçenekler listemde yerini aldı. **Suzuki Intruder 250** ikinci el olduğu için fazla yanaşmak istemedim. Açıkçası 2. el Japon motorsikletlerini pek istemiyordum çünkü ilk motorsikletimin sıfır olması benim açımdan önemliydi. 

Sıra geldi belirlediğim modelleri yakından incelemeye. Haftasonu İstanbul'a giderek motorsiklet bayilerini tek tek dolaştım ve Hyosung GV250 modelini almaya karar verdim. Hafta içi işlemleri yapıp bir sonraki hafta alacak şekilde planlamasını yaptım. Bu kararımı kuzenim ile paylaştım, kendisi aktif motorsiklet kullanıcısıdır. Bana en kötü **Japon** malının diğerlerinden daha iyi olacağını söyledi. Kafamda tekrardan soru işaretleri oluşmaya başladı ve aldığım kararı yeniden değerlendirmem gerektiğini anladım. Youtube üzerinden takip ettiğim [Motomania](https://www.youtube.com/channel/UCta2P3cN5kFMbYhQDsPZxhA) kanalı da bu modelin incelemesini yaptı ve bayağı fazla eksi yönlerinden bahsetti. O gün Hyosung GV250 alma kararımdan vazgeçtim ve başımı ağrıtmayacağını düşündüğüm Japon motorsikletlerine bakmaya başladım. Bu kararı verirken aslında Cruiser/Chopper tarzının da dışına çıkmış oldum. Böylece bütçe ve kaliteye göre bir motorsiklet seçim süreci başlamış oldu.


## Motorsiklet Modeline Karar Verilmesi

Araştırmalarım sonucun da piyasada kabul görmüş markalardan [Honda]() ve [Yamaha]() modellerini incelemeye başladım. Motor gücü olarak 250cc ve üzeri motorsikletlerin tecrübem az olduğundan dolayı başlangıç için iyi bir tercih olmayacağını düşündüm. Motor gücünü tecrübe sahibi oldukça arttırmanın daha doğru olacağına inanıyorum. Bu da beni Honda ve Yamaha'nın 125cc ve 150cc'lik motorsikletlerine yöneltti.
Motorsiklet seçeneklerim arasında;
* [Honda CB125R](https://www.honda.com.tr/CB125R)
* [Yamaha YS125](https://www.yamaha-motor.eu/tr/products/motorcycles/urban-mobility/ys125.aspx)
* [Honda CB125F](https://www.honda.com.tr/cb125f)
* [Yamaha YBR125](https://www.yamaha-motor.eu/tr/products/motorcycles/urban-mobility/ybr125.aspx) 

vardı. Bunlardan **Honda CB125R** ilk elenen oldu. Sebebi ise fiyatının bütçemi aşmasıydı. Yamaha YBR125 fiyat olarak ucuz olmasına rağmen teknolojik olarak eski olmasından dolayı tercih etmedim. Geriye kalan iki motorsiklet arasında tercihim Honda [CB125F](https://www.honda.com.tr/cb125f) oldu. Çünkü iki motorsikletin teknik özellikleri hemen hemen aynı olmasına rağmen fiyat performans açısından Honda CB125F daha uygundu. 

## Ekipman Seçimi ve Alım Süreci

Alacağım motorsiklete karar verdikten sonra ilk yaptığım iş ekipmanlarımı tamamlamak oldu. Zaten bütçe planlamamı yaparken ekipmana ayıracağım miktarı belirlemiştim. Geriye hangi marka ekipmanlar alacağıma karar vermem kaldı. Çevremde ki motorsiklet kullanıcılarından aldığım tavsiyeler ve yapmış olduğum internet araştırmaları sonucunda;

* [CMS GTRS 2.0 Karbon Legera Kapalı Motosiklet Kaskı](http://www.motoruma.com/cms-gtrs-20-karbon-legera-kapali-motosiklet-kaski-neon-sari)
* [Five Gloves RS3 Neon Sarı Yazlık Motosiklet Eldiveni](http://www.motoruma.com/five-gloves-rs3-siyah-neon-sari)
* [VENOM DYNAMIC FİLELİ SİYAH-GRİ MONT](http://www.motoruma.com/venom-dynamic-fileli-siyah-gri-xs)
* [PROSEV DİZLİK MAFSALLI](https://urun.n11.com/dizlik/prosev-dizlik-mafsalli-P235912014?cid=604001&gclid=CjwKCAjwi6TYBRAYEiwAOeH7GWeAIKLpvvQIFZKvDZBSJse7qzSDkVTpWQWY4b7jGTkET_HBJyGGFBoCE38QAvD_BwE&gclsrc=aw.ds)
* [AUVRAY K-BLOC 120 ZİNCİR KİLİT 120 CM](https://urun.n11.com/yedek-parca/auvray-k-bloc-120-zincir-kilit-120-cm-P174786756)

alarak ekipman alışverişimi tamamladım. Eksik kalan bir kaç parça ekipmanı da en hızlı şekilde tamamlamaya çalışacağım. Ekipmanları temin ettikten sonra en yakın Honda bayisine gidip **CB125F** için alım süreçlerini başlattım.

## Motorsiklet Alım Süreci

İlk defa motorsiklet alıyorsanız aşağıdaki adımları izleyebilirsiniz.

Öncelikle bayiden motorunuzun satış işlemini gerçekleştiriyorsunuz. Oradan alacağınız evraklar ile gideceğiniz yerler sırasıyla;
* Sigorta Acentesi
* Noter
* Şoförler Odası Birliği

dir.

Bayinin size vermiş olduğu evraklar ile ilk önce bir sigorta acentesine giderek **motorsiklet** sigortası yaptırıyorsunuz. Eğer ilk defa yaptırıyorsanız ücret tutarı ortalama **470TL** civarında oluyor.
 
Daha sonra **Noter**e giderek **Plaka** işlemini ve **Ruhsat** işlemini gerçekleştiriyorsunuz. Bir hafta gibi bekleme süresi olmadan anında ruhsatı teslim alabiliyorsunuz. Notere ortalama **137TL** bir ücret ödüyorsunuz. Noterden çıktıktan sonra sigorta acentenize uğrayarak gerçek plakanız üzerine işlem yaptırıyorsunuz. Noterin yakınında ki bir sigorta acentesi tercih etmeniz zaman kazanmak açısından avantajlı olacaktır. 

Noterde işleriniz bittikten sonra oradan aldığınız evraklar ile Şoförler Odası Birliğine giderek  **22TL** ücret karşılığında plakanızı bastırıyorsunuz. 

<p align="center">
    <img src="{{ site.url }}/images/Cycle/mybike.JPG" width="75%" height="75%">
</p>

Bu işlemlerden sonra aldığınız plaka ile bayinize gidip motorunuzu teslim alıp trafiğe rahatlıkla çıkabiliyorsunuz. 

## Sonuç

Sonuç olarak tüm bu sürecin oldukça karmaşık ve yorucu olduğunu söyleyebiliriz. Ancak motorsikletinizi kullanmaya başlandıktan sonra yaşacağınız duygular tüm bu süreci tamamen unutmanızı sağlayacaktır. Hayatınıza yeni renkler katacağı yadsınamaz. Kesinlikle kendinizi daha özgür hissedeceksiniz ve bu da yeni heyecanlar sizi bekliyor demektir... Eğer bu yazıyı sonuna kadar okuyan biriyseniz siz de ya motorsiklet sevdalısısınızdır ya da olacaksınızdır.

Motorsiklet alırken yaşadığım süreçleri ve deneyimlerimi dilim döndüğünce sizlerle paylaşmaya çalıştım. Umarım siz değerli okuyucular için faydalı bir yazı olmuştur. Motorsikletim ile yaşayacaklarımı zaman zaman sizler ile paylaşacağım. Bu yazımı beğendiyseniz ve faydalı bulduysanız beğenip paylaşarak destek olabilirsiniz. 

Bir sonraki yazımızda görüşmek dileği ile.

Tekeriniz düz bassın.

